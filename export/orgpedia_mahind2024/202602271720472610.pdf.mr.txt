# Page 1
शासकीय मुद्रण, लेखनसामग्री व प्रकाशन
संचालनालय, मुंबई यांच्या अधिपत्याखालील सर्व मुद्रणालयांना महिन्यातील दुसरा व चौथा
शनिवार सुट्टी लागू करणेबाबत.
महाराष्ट्र शासन
उद्योग, ऊर्जा, कामगार व खनिकर्म विभाग
शासन निर्णय क्रमांक : मुलेसा-२०२६/प्र.क्र.०६/उद्योग-४
मंत्रालय, मादाम कामा मार्ग, हुतात्मा राजगुरू चौक,
मुंबई ४०० ०३२.
दिनांक : २७ फेब्रुवारी, २०२६.
वाचा :
१)सामान्य प्रशासन विभाग, शासन निर्णय क्रमांक : समय-२०१६/प्र.क्र.६२/१८ (र. व का.),
दिनांक २४ फेब्रुवारी, २०२०.
२)संचालक, शासकीय मुद्रण, लेखनसामग्री व प्रकाशन संचालनालय, मुंबई यांचे पत्र क्र.
आस्थापना/दु. व चौ. शनि. रजा/२०२५-२६/३५४४/कार्या-३(ब), दिनांक २४ डिसेंबर, २०२५.
प्रस्तावना :
उपरोक्त संदर्भाधीन शासन निर्णयान्वये राज्यातील सर्व शासकीय कार्यालयांना पाच दिवसांचा
आठवडा लागू करण्यात आला आहे. तथापि, सदर शासन निर्णयातील अ.क्र.५ नुसार ज्या शासकीय
कार्यालयांना कारखाना अधिनियम लागु आहे, किंवा औद्योगिक विवाद अधिनियम लागू आहे, किंवा ज्यांच्या
सेवा अत्यावश्यक म्हणून समजल्या जातात, अशा कार्यालयांना ५ दिवसांचा आठवडा लागू करण्यात आला
नाही. त्यानुसार या विभागाच्या अधिपत्याखालील शासकीय मुद्रणालयांना त्यांच्या कामाचे स्वरूप पाहता
तसेच उपरोक्त शासन निर्णयासोबतच्या परिशिष्ट्ट-अ मध्ये समावेश केल्याने ५ दिवसांचा आठवडा लागू
करण्यापासून वगळण्यात आलेले आहे.
२. तथापि, राज्यातील सर्व शासकीय कार्यालयांना पाच दिवसांचा आठवडा यापूर्वीच लागू झालेला
असल्याने यासंदर्भात सदर शासकीय मुद्रणालयांमधील कर्मचाऱ्यांचे प्रतिनिधित्व करणाऱ्या विविध कर्मचारी
संघटनांकडून होत असलेली मागणी तसेच प्रस्तूत प्रकरणाच्या अनुषंगाने वेळोवेळी झालेल्या बैठकांमध्ये
मा.मंत्री (उद्योग) यांनी दिलेले निदेश व सामान्य प्रशासन विभागाचे अभिप्राय विचारात घेता शासकीय मुद्रण,
लेखनसामग्री व प्रकाशन संचालनालय, मुंबई यांच्या अधिपत्याखालील सर्व मुद्रणालयांना महिन्यातील दुसरा
व चौथा शनिवार सुट्टी लागू करण्याची बाब शासनाच्या विचाराधीन होती. त्यानुसार खालीलप्रमाणे शासन
निर्णय निर्गमित करण्यात येत आहे.
शासन निर्णय :
दिनांक ०१ मार्च, २०२६ पासून शासकीय मुद्रण, लेखनसामग्री व प्रकाशन संचालनालय, मुंबई यांच्या
अधिपत्याखालील सर्व मुद्रणालयांना महिन्यातील दुसरा व चौथा शनिवार सुट्टी लागू करण्यात येत असून
त्यामुळे संचालनालयाच्या अधिपत्याखालील सर्व मुद्रणालये महिन्याच्या दुसऱ्या व चौर्थ्या शनिवारी बंद
राहतील व इतर शनिवारी पूर्ण वेळ चालू राहतील.
२. संचालनालयाच्या अधिपत्याखालील सर्व मुद्रणालयांना दुसरा व चौथा शनिवार सुट्टी लागू केल्यास
तद्नंतर शासकीय मुद्रणालयामध्ये प्राप्त होणाऱ्या अत्यावश्यक (विधानमंडळ अधिवेशन/सार्वत्रिक निवडणूक
# Page 2
शासन निर्णय क्रमांकः मुलेसा-२०२६/प्र.क्र.०६/उद्योग-४
संबंधी छपाईचे तसेच शासनाचे अतितातडीचे कामकाज इ.) कामांकरिता गरज उद्भवल्यास मुद्रणालयातील
कर्मचा-यांना महिन्यातील दुसऱ्या व चौर्थ्या शनिवारी देण्यात येणाऱ्या सुट्टीच्या दिवशी कर्तव्यावर उपस्थित
राहणे बंधनकारक राहील.
३. संचालनालयाच्या अधिपत्याखालील सर्व मुद्रणालयांना महिन्यातील दुसरा व चौथा शनिवार सुट्टी
लागू करुन महिन्यातील पहिल्या, तिसऱ्या व पाचव्या शनिवारी पूर्ण वेळ सर्व मुद्रणालयांचे कामकाज सुरु
राहील. तसेच सदर मुद्रणालयांतील तांत्रिक व अतांत्रिक कर्मचाऱ्यांच्या कामाच्या वेळेबाबत संचालक,
शासकीय मुद्रण, लेखनसामग्री व प्रकाशन संचालनालय, मुंबई यांनी स्वत्रंतपणे सूचना निर्गमित कराव्यात.
४. सदर शासन निर्णय महाराष्ट्र शासनाच्या www.maharashtra.gov.in या संकेतस्थळावर उपलब्ध