# Page 1
खनिजांवरील जीएसटी मूल्यांकन, आकारणी व संकलन
प्रक्रियेचा अभ्यास करून त्रुटींचे निराकरण करण्यासाठी
समिती स्थापन करण्याबाबत.
महाराष्ट्र शासन
उद्योग ऊर्जा, कामगार व खनिकर्म विभाग
शासन आदेश क्र.एमएनजी-११२५/प्र.क्र.५२/उद्योग-९ब
मंत्रालय, मुंबई-४०० ०३२.
दिनांक : १६ फ़ेब्रुवारी, २०२६.
शासन आदेश :-
महालेखापाल, महाराष्ट्र राज्य, नागपूर यांनी खनिजांवरील वस्तू व सेवा कर (जीएसटी) मूल्यांकन,
आकारणी व संकलन प्रक्रिये संदर्भात एप्रिल २०२० ते मार्च २०२३ या कालावधीसाठी लेखापरीक्षण केले
आहे. या लेखापरीक्षणामध्ये नोंदणी, विवरणपत्रे (Returns) सादर करणे, जाहीर केलेली उलाढाल
(Returned Turnover) तसेच व्यापारी/सेवा पुरवठादारांकडून जीएसटी करदेयकांची पूर्तता (Discharge of
Tax Liabilities) यासंबंधी विविध बाबींची तपासणी करण्यात आली आहे. तसेच, लेखापरीक्षणादरम्यान
मुख्य व गौण खनिजांचे उत्खनन, वहन, खनिजांवरील प्रक्रिया व इतर बाबींच्या जीएसटी आकारणी
संदर्भात काही त्रुटी, उणिवा व कार्यपद्धतीतील विसंगती महालेखापालांनी निदर्शनास आणून दिल्या आहेत.
सदर निरीक्षणांच्या अनुषंगाने खनिजांवरील जीएसटी मूल्यांकन, आकारणी व संकलन प्रक्रिया अधिक
सक्षम करण्याच्या दृष्ट्टीने सखोल अभ्यास करणे आवश्यक असल्याचे शासनाच्या निदर्शनास आले आहे.
२. त्यानुसार, महालेखापाल कार्यालयाच्या लेखापरीक्षण अहवालात नमूद केलेल्या निरीक्षणांचा
सविस्तर अभ्यास करून, आढळून आलेल्या त्रुटींचे निराकरण करण्यासाठी आवश्यक सुधारणा सुचविणे,
तसेच खनिजांवरील जीएसटी मूल्यांकन, आकारणी व संकलन प्रक्रियेसंदर्भात भविष्ट्यात कोणतीही अडचण
उद्भवू नये याकरिता स्पष्ट्ट कार्यपद्धती निश्चित करण्याच्या दृष्ट्टीने शासनास योग्य त्या शिफारशी सादर
करण्यासाठी खालीलप्रमाणे समिती स्थापन करण्यात येत आहे.
--------------------------------------------------------------
| अ.क्र. | अधिकाऱ्यांचे पदनाम | समितीतील पद |
| १ | संचालक, भूविज्ञान व खनिकर्म संचालनालय, नागपूर | अध्यक्ष |
| २ | सह आयुक्त, जीएसटी विभाग, नागपूर | सदस्य |
| ३ | उपायुक्त (महसूल), नागपूर विभाग | सदस्य |
| ४ | इंडियन ब्युरो ऑफ माइन्स, नागपूर चे प्रतिनिधी | सदस्य |
| ५ | उपसंचालक, भूविज्ञान व खनिकर्म संचालनालय, नागपूर | सदस्य सचिव |
--------------------------------------------------------------
३. सदर समितीची कार्यकक्षा खालीलप्रमाणे असेल:
(अ) महालेखापाल कार्यालयाच्या लेखापरीक्षण अहवालातील मुद्द्यांचा सविस्तर अभ्यास करुन त्यावर
अंमलबजावणी करण्यासाठी शिफ़ारशी करणे.
(ब) खनिजांवरील जीएसटी मूल्यांकन, आकारणी व संकलन प्रक्रियेतील त्रुटी/उणिवा शोधून त्यांचे
निराकरण करण्यासाठी उपाययोजना सुचविणे.
(क) शासनास सविस्तर अहवाल व शिफारशी सादर करणे.
# Page 2
४. समितीने या आदेशाच्या दिनांकापासून ३ महिन्यांच्या आत आपला अहवाल महासंचालक, भूविज्ञान
व खनिकर्म संचालनालय, नागपूर यांना सादर करावा.
५. सदर समितीची कार्यकक्षा संपूर्ण महाराष्ट्र राज्य राहील.
सदर शासन आदेश महाराष्ट्र शासनाच्या www.maharashtra.gov.in या संकेतस्थळावर उपलब्ध